---
template: post.html
title: Contenuti testuali
published: true
---

La scrittura dei contenuti è parte integrante del processo di design e costituisce un elemento importante per il raggiungimento della piena usabilità del sito web.

### La scrittura del testo

<div class="lg-callout lg-callout-should">
<mark>SI DOVREBBE</mark>
Si dovrebbe evitare l’utilizzo di un linguaggio gergale e specialistico o l’uso di termini e frasi di difficile comprensione. 
</div>

Il web richiede l’uso di uno stile più informale e semplice. La prima regola di un buon testo 
è dunque quella di essere chiari, diretti e sintetici. Sarebbe preferibile utilizzare per i testi descrittivi 
solo i termini compresi nel Vocabolario di base della lingua italiana (Tullio De Mauro, 
Guida all’uso delle parole, Paravia, 1980) per garantire la comprensione al più vasto pubblico possibile. 
Dove è necessario utilizzare una terminologia specifica, o tecnica, vanno predisposti i necessari 
strumenti di aiuto (tooltip, glossario, ecc.). Sciogliete sempre le abbreviazioni e le sigle.

### Link

Si dovrebbero evitare “pop-up” o aperture di pagina esterne. Nel caso di inserimento di link esterni questi dovrebbero essere accompagnati da un avviso leggibile anche dagli screen reader (ad esempio "Questo link si aprirà in una nuova finestra"). 

<div class="lg-callout lg-callout-must">
<mark>SI DEVE</mark>
I link devono essere costituiti da parole-chiave significative. Non usare mai la formula "clicca qui" per attivare un link. 
</div>

### Corretta ortografia
Si raccomanda una particolare attenzione alla corretta ortografia della lingua italiana, soprattutto per quanto riguarda l’uso degli accenti e degli apostrofi. Pertanto si dovranno utilizzare le corrette entità HTML, scrivendo È (È) e non E’. Analogamente si dovranno utilizzare le virgolette alte doppie “ ” (&ldquote; &rdquote;) o le virgolette alte semplici ‘ ’ (&lsquote; &rsquote;) al posto delle virgolette indifferenziate dritte.

### L’interfaccia
Nel definire le voci del menu, della navigazione e dei comandi si deve usare una terminologia univoca, dove la stessa definizione non conduca, in luoghi diversi, ad azioni differenti. Nei bottoni e nelle etichette descrivere in modo coerente e puntuale quali sono le azioni che ci dobbiamo aspettare nell’eseguire un comando o nel riempire un form. Siate specifici: “Cerca” invece di “Invia”, “Paga” invece di “Ok”.Il significato di “Cancella” è diverso da “Annulla”. Siate espliciti: “Pubblica amministrazione” invece di “PA”.

### Rendere chiara la gerarchia
<div class="lg-callout lg-callout-must">
<mark>SI DEVE</mark>
Per una corretta definizione della struttura gerarchica dei contenuti, la suddivisione in parti deve essere espressa attraverso l’uso dei tag semantici disponibili in HTML5, quali ```<article>, <aside>, <figcaption>, <header>, <footer>```, ecc., al posto del generico divisore ```<div>```.
</div>
