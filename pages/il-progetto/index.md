---
template: post.html
title: Il progetto
published: true
---

Progettare e sviluppare correttamente un sito web significa semplificare l'accesso alle informazioni, ai servizi e alle procedure. 
Queste sono spesso le attività più sottovalutate nel processo di produzione.
È utile richiamare pertanto i principi ispiratori nella progettazione di un sito web della Pubblica Amministrazione.

#### Prima il cittadino
Il cittadino è il soggetto principale cui è rivolto il sito web.
Le scelte progettuali devono garantire le migliori condizioni di utilizzo e il più ampio accesso possibile ai servizi, indipendentemente dalla cultura, dall’età e dalle competenze informatiche degli utilizzatori.

#### Essere chiari
Scrivere in modo chiaro, semplice e sintetico aiuta a chiarire le idee. È necessario uno sforzo per superare il linguaggio 
burocratico e specialistico che spesso caratterizza la pubblica amministrazione. Essere chiari permette di non escludere quei cittadini che per età, cultura o capacità, non hanno dimestichezza con il linguaggio della pubblica amministrazione. 

#### Facilitare
Semplificare non è semplice. La facilitazione delle procedure è un passaggio essenziale per il 
successo dei siti e dei servizi digitali. Ridurre al minimo i passaggi, predisporre strumenti intuitivi, permettere il recupero degli errori, gratificare l’utente costituiscono gli obiettivi essenziali che la pubblica amministrazione deve compiere per il successo del sito e del servizio on line. Il processo che viene definito come Design Thinking costituisce un valido strumento per costruire percorsi facilitati.

#### Essere inclusivi
La costruzione di ogni componente del progetto di un sito  deve essere improntata alla massima inclusività. 
I principi di usabilità, accessibilità e leggibilità devono caratterizzare l’intero sistema.

#### Disegno coerente, non uniforme
Le linee guida intendono predisporre un sistema condiviso di riferimenti visivi, in una costruzione dinamica in continuo aggiornamento. 

Indicazioni generali
Le indicazioni presenti in queste Linee Guida sono così classificate:

<div class="lg-callout lg-callout-must">
<mark>SI DEVE</mark>
Requisiti obbligatori.
</div>

<div class="lg-callout lg-callout-should">
<mark>SI DOVREBBE</mark>
Suggerimenti caldamente consigliati.
</div>

<div class="lg-callout lg-callout-could">
<mark>SI PUÒ</mark>
Tutto quello che è possibile.
</div>

<div class="lg-callout lg-callout-example">
<mark>ESEMPIO</mark>
Buone pratiche e materiali a disposizione.
</div>
